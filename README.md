# ECommerce_WebSite
Net Core 7 ile tamamen dinamik bir E-Ticaret projesi geliştirdim. N katmanlı mimariyi kullanarak projemi şu altı katmandan oluşturdum: Business Layer (İş Katmanı), Entity Layer (Varlık Katmanı), Core Layer (Çekirdek Katman), DTO Layer (Veri Transferi Katmanı), Data Access Layer (Veri Erişim Katmanı) ve UI Layer (Kullanıcı Arayüzü Katmanı).
Projemde, ORM aracı olarak Entity Framework'ü tercih ettim ve Code First yaklaşımını kullanarak geliştirdim. Repository Pattern kullanımı sayesinde veritabanı işlemlerini düzenli ve sürdürülebilir bir şekilde yönettim.
Admin tarafında modüler bir alan (area) yapısı oluşturarak, admin kullanıcılarına kategori, ürün, beden, renk, marka yönetimi gibi işlemleri kolayca gerçekleştirebilecekleri özel bir alan sundum. Ayrıca, iletişim, gelen mesajlar, hakkımızda ve kullanıcı yönetimi gibi önemli özellikleri admin panelinde bir araya getirdim.
Projenin güvenlik katmanında Identity Framework'ü kullanarak, güvenli üye girişi ve yetkilendirme işlemlerini sağladım. Admin rolüne sahip kullanıcılar, özel yönetim paneline erişebilir ve sistemi geniş bir perspektiften yönetebilirler.
Kullanıcılar, ürünleri sepete ekleyebilir, sepeti güncelleyebilir ve üye olduktan sonra sepet işlemlerini tamamlayabilirler. Bu süreçte, kullanıcıların daha hızlı ve etkileşimli bir alışveriş deneyimi yaşaması için sepet işlemlerinde Ajax yapısını kullandım.
Ön yüzde iletişim, hakkımızda, ürünler ve öne çıkan kısımları dinamik hale getirerek kullanıcıların daha etkileşimli bir deneyim yaşamasını sağladım.
